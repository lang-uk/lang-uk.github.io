# Маніфест групи lang-uk

![lang-uk](lang-uk.png)

`lang-uk` — це неформальна група ентузиастів, які ставлять на меті покращення комп'ютерної обробки україномовних текстів.
Цей текст описує принципи, на яких будується робота групи.

1. Волонтерство

    Учасники групи працюють на волонтерських засадах, не розраховуючи на отримання за цю роботу винагороди.
Хоча для деяких проектів такий варіант не виключено, але це має обговорюватись окремо для кожного проекту.

2. Відкриті і загальнодоступні результати

    Результатами роботи групи можуть бути відкриті дані, програмний код інструментів роботи з ними, машинно-навчені моделі, публікації і т.і.
Всі ці артефакти мають публікуватись в центральному репозиторії групи (https://github.com/lang-uk),
мати дозволяючу ліцензію на роботу з ними (наприклад, MIT, BSD, Creative Commons, Apache),
використовувати відкриті стандартні або загальноприйняті формати (при наявності).

3. Меритократія і демократичність

    В рамках окремих проектів рішення приймаються тими, хто бере на себе відповідальність за їх реалізацію.
В той же, час група є майданчиком для обговорень, які відбуваються прозоро, та прийняття спільних рішень щодо принципових напрямків роботи і підходів до реалізації конкретних проектів.

